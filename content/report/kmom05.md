---
Title: Kmom05
Description: This is a page for Kmom05.
Template: kmom
---

# Kmom05

<h2>Berätta kort om erfarenheterna med din undersökning av webbplatsers laddningstid och vad du kom fram till.</h2>
Jag analyserade Youtube, Aftonbladet och Vasamuseets webbplatser. Min hypotes var att Youtube skulle prestera bäst i mätningen då själva produkten och allt värdeerbjudande mot kund finns på webbplatsen, varför det är ytterst viktigt att den har bra prestanda. Resultatet visade att Vasamuseets webbplats presterade bäst, därefter Aftonbladet (där värdet också till stor del ligger i innehållet på webbplatsen) och till sist Youtube. Resultatet kan tänkas överraskande, men mätningen är tyvärr inte representativ för att avgöra om Vasamuseet har en bättre optimerad webbplats än Youtube. Youtube laddar en helt annan typ av innehåll som är tyngre och vilket det finns mycket mer av. En rättvisare mätning hade varit att jämföra Youtube mot liknande webbplatser som erbjuder liknande innehåll, för att se ifall de presterar bra eller dåligt i förhållande till konkurrenter. Anledningen till att jag tog 3 olika webbplatser var för att min hypotes var att ett tech-bolag skulle prestera bättre, och jag ville se hur stor skillnaden var.

<h2>Har du några funderingar kring Cimage och dess nytta och features? Vilka bildverktyg använder du själv normalt sett?
</h2>
Jag har inga speciella funderingar kring Cimage, det verkar vara ett verktyg som är lätt att använda och som innehåller den funktionalitet som man normalt vill kunna utnyttja när man arbetar med bilder. Det är väldigt smidigt att kunna göra detta direkt i koden istället för att behöva utnyttja ett verktyg vid sidan av och sedan ladda in bilder i olika format och storlekar. Jag brukar själv arbeta med gimp och pixlr editor för att hantera bilder, det är ju lite osmidigt att göra på detta sätt, och gimp är av någon anledning rätt svårt att förstå sig på. Samtidigt har jag ännu inte haft ett behov av att ladda in en större mängd bilder så det manuella arbetet har fungerat än så länge.

<h2>Vad är din egen allmänna uppfattning kring bilder för webben, nedladdningstider, responsiva bilder och allmänt kring bildbehandling för webben?</h2>
Jag gillar när bilder är responsiva i det att de förhåller sig till fönstrets storlek, samt att man utnyttjar t.ex. object-fit för att göra så att bilderna kan skalas inom ramen (div:en), och sedan skalas ned med sidan när div:en skalas ned. Jag tycker att en godtagbar snabbhet är mellan 2.5-3.5s för bilder att ladda in. Att hantera bilder på webben är lite svårare än att hantera annat innehåll i allmänhet, man behöver lära sig lite knep för att se till att funktionaliteten blir vad man föreställer sig.

<h2>Vilken är din TIL för detta kmom?</h2>
Min TIL för detta kmom var att ladda in iframes, superkul att lära sig hur man laddar in Youtube videos på en webbplats!

<div class="embed-container">
    <iframe src="https://www.youtube.com/embed/yydZbVoCbn0" frameborder="0" allowfullscreen></iframe>
</div>
