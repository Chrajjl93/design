---
Title: Kmom10
Description: This is a page for Kmom10.
Template: kmom
---

# Kmom10

<h1>1.1 Krav</h1>
<h2>Uppdrag 1</h2>
Jag har skapat en ny webbplats till min kund i katalogen me/kmom10 i kursrepot som utgår från min me/portfolio som grund. Jag har därefter skalat bort en del filer och kod som inte är nödvändig för denna implementation. Jag ansåg att detta var ett enklare tillvägagångssätt då mycket redan var byggt, det är bra att kunna återanvända kod till olika projekt eftersom man blir mer effektiv i hur mycket man kan bygga under en viss tid. Webbplatsen består av tree sidor, en förstasida (start), en about-sida (about) och en highlight-sida (highlights). Start-sidan ger en intro till kundens verksamhet och introducerar dem, highlight-sidan ger en bild av tidigare projekt som kunden arbetat med. Webbplatsen använder sig av en hero-bild som ger ett professionellt välkomnande och denna skalas om utefter webbfönstrets storlek, på mobila enheter ligger denna som en bar bredvid navigations-menyn. Jag skapade en egen logga för webbplatsen i Pixlr och den blev helt okej, dessutom finns en favicon för webbplatsen. Footern innehåller loggan för kunden, relevant information om kundens verksamhet (VAT-nummer, org.nummer) samt dess säten och kontaktuppgifter. Webbplatsen har en navigering som fungerar för både webb och mobila enheter, på webben så presenteras meny-elementen horisontellt och på mobila enheter så sparar jag plats genom att expandera menyn vertikalt. Jag har använt Cimage för att skapa bilder med olika storlek och kvalitet (för att åtminstone göra dem lite lättare), jag har försökt göra innehållet så relevant som möjlig. Förstasidan innehåller både bilder och text som är realistiskt, highlights-sidan innehåller uppdrag som jag snickrat ihop själv med tillhörande bilder. Jag har lagt in information om kunden i about-sidan samt hur jag tolkat kundens önskemål.

<h2>Uppdrag 2</h2>
Jag har skapat ett tema till webbplatsen som är anpassat till kundens profil. Målsättningen med temat var att skapa ett stilrent, propert och professionellt tema som skapar tilltro. Temat använder SASS och koden är uppdelat i flera olika moduler för att skapa en struktur som är lätt att uppdatera. Report.scss uppdaterar highlight sidan och vissa contenet-element på start-sidan, medan style.scss mer uppdaterar element som rör webbsidan i helhet, till exempel header, footer. Jag har gjort medvetna val om färgpalett för att matcha kundens färgprofil, jag har använt en mörkblå primärfärg med en mörkare guldaktig färg som accentfärg (komplementerande schema), därefter har jag använt en mycket ljusare guldaktig eller beige färg och en grå färg som sekundära färger. Den blåa färgen skapar en intellektuell profil som i kombination med guld ger ett mer högtidligt och propert utseende. Tillsammans med designprinciper för en stilren design så ger detta ett professionellt utseende. Temat använder variabler (som ligger både fördefinierade i variables.scss men även i style.scss) för att bestämma färgprofilen och dessa kan därför enkelt ändras om man vill byta profil. Designprinciperna jag använder är balans (formell) för att skapa visuell symmetri, pattern för att ge användaren en snabb förståelse för webbplatsens uppbyggnad (detta blir också en viss symmetri som skapar ett lugnande intryck), jag försöker använda principen Unity för att skapa en större mening med innehållet genom att kombinera bilder med text och visuell framställning på ett betydelsefullt sätt. Jag använder dessutom kontrastprinciper för att skapa en uppdelning av webbplatsens med grundläggande stycken så som header, footer i jämförelse med body. På about-sidan finns en länk till en dold sida där jag har dokumenterat färgpaletten, typografin, designprinciperna, känslan för webbplatsen samt hur jag delat upp SASS-koden.

<h2>Uppdrag 3</h2>
Jag arbetade ett tag med att få webbplatsen att se bra ut på både mobila enheter samt webben. Jag har använt både flexbox och CSS-grid för att skapa en dynamisk positionering av element på alla sidor, med detta skalas elementen och innehåll med webbfönstrets storlek så att det ser bra ut vid olika fönster-storlekar. Jag har använt object-fit: cover på bilder för att skala bildernas storlek tillsammans med deras omslutande containers storlek, detta ger gör att vad bilderna föreställer syns bra även när deras omslutande container är väldigt liten. Vid en viss fönsterstorlek (små enheter, t.ex. mobil) tar jag bort bilderna från highlights-uppdragen och gör om margin på 'uppdragen' så att de inte tar upp större yta än själva fönstret. På startsidan så ändrar jag så att bilderna läggs nedan eller ovan texterna med flex-direction: row -> column vid små fönster så att allt innehåll ändå ser bra ut på mindre enheter. Även ordningen på 'förhandsvisningen' av uppdragen på start-sidan ändras till vertikalt från horisontellt för att spara plats då fönstret krymper, detta gäller även innehållet i footern, samt hero-bilden ges helt nya regler för hur den ska sättas ut. Bilder anpassas efter enhet med hjälv av Cimage samt <picture> / srcset. Samtliga sidor har 100 i "accessibility" vid test med Lighthouse, här var vissa färger tvungna att modifieras för att öka kontrasten mellan bakgrund och textfärgen, även Toptal - Colorblind Web Page Filter användes för att testa webbplatsens utseende med olika filter av färgblindhet, här såg resultatet redan bra ut och inga modifieringar krävdes.

<h1>1.2 Projektet i allmänhet</h1>
Projektet gick rätt bra att genomföra, jag tycker det var ett rimligt projekt för denna kurs. Jag påbörjade projektet innan julen och fortsatte sedan några dagar efter nyår, detta skapade lite oklarheter i vad jag redan hade implementerat och vad som var kvar, jag hade även lämnat några buggar som jag fick ångra. I allmänhet var projektet ganska lätt då vi tidigare i kursen har kunnat lära oss och redan bygga det som behövde implementeras, att skapa en bra design är väl det som isåfall är lite svårare när man ska göra detta från början. Min metod för detta var att söka runt lite på nätet efter inspiration från olika jurist / advokatbyråer, för att sedan göra en designprototyp i InVision Studio, därefter är det väldigt enkelt att faktiskt bygga den prototyp du redan skapat. Det som tar lång tid oftast är det 'finlir' du sitter med när det mesta är på plats, t.ex. någonting skalar inte korrekt och elementet blir större än fönstrets storlek = horisontella scrollbars, man glömmer ta bort en min-width någonstans och kan inte förstå varför varför elementet fortsätter vara så stort etc. Någonting som hade tagit lång tid var att komma fram till och sätta upp en bra filstruktur, men detta fick vi 'gratis' i och med tidigare projekt i kursen. Jag tycker projektet var intressant och roligt då vi fick välja mellan olika personas och föreställa oss vad som eftersträvades och vad som skulle passa just den kunden (jag tog kund 1).

<h1>1.3 Tankar om kursen</h1>
Materialet i kursen har varit bra och jag har inte haft något speciellt behov av hjälp från lärare eller liknande. Uppgifterna har varit konkreta och förståeliga, och det är denna tydlighet som har gjort att jag på ett lättsamt sätt kunnat göra denna kursen på distans. Är det någonting som inte fungerar så är det lätt att hitta på stack overflow. Jag har inte närvarat på speciellt många lektioner men har skummat igenom en del av dem i efterhand för att se ifall någonting specifikt tas upp, att de är inspelade är _riktigt_ bra för då kan man även gå igenom dem ifall man får problem när man arbetar med kmom. Jag är nöjd med kursen och ger den 7/10. Om jag har en kollega som är intresserad av webbutveckling och design kan jag tänka mig att rekommendera kursen.
