---
Title: Kmom06
Description: This is a page for Kmom06.
Template: kmom
---

# Kmom06

<h2>Hur känns det att tänka i termer av designelement och designprinciper?</h2>
Det känns bra, det är svårt att klassificera känslor och man vet ofta inte varför man gillar det ena alternativet framför det andra när man designar, nu har man i alla fall en bättre inblick och förklaring till varför man gör det. Det blir lättare att matcha webbplatsens design med vad man vill åstadkomma med den, vill man att den ska få igång besökaren och skapa aktivitet så bör man kanske ha rörlighets-principer, skapa avvikelser och variationer i mönster till exempel.

<h2>Finns det något speciellt du vill lyfta fram från uppgiften “Utvärdera designprinciper som webbplatser använder sig av”. Vad tar du med dig från den uppgiften?</h2>
Jag tar med mig hela paketet av kategorier man bör tänka på, man kan ha det som ett litet mantra när man designar som man går igenom när man placerar ut element på sidor, färgsätter, skalar dem osv. Jag tar även med mig att parallax-effekter är bra för att få användaren att skrolla nedåt, samt att använda sig av skeva element, skapa lite rörelse och dynamik.

<h2>Gjorde du några uppdateringar till din egen sida utifrån vad du kom fram till i analysen?</h2>
Jag gjorde så att rubrikerna och brödtexten blev alignade efter den designprincipen. Jag tyckte det såg bra ut innan men blev mer uppmärksam på att det ser bättre ut när de är alignade. Man strävar efter att skapa lite ordning i kaos när man betraktar en sida och är det någonting som sticker dig i ögonen så kan du inte sluta tänka på det, i detta fallet skulle det kunna vara att rubriken och brödtexten inte var alignad.

<h2>Har du en uppfattning om “the final touch” och vad det kan vara i sammanhanget webbdesign?</h2>
The final touch i sammanhanget webbdesign kan vara att se till att både start och undersidor har en konsekvent style, att de har relativt lika designprinciper. Det handlar såklart också om att göra de sista testerna på sidan så som vi gjorde i detta kmom, att se till att tillgängligheten är bra. Man stirrar sig ofta blind på vad man själv gör och när du ändrar fram och tillbaka blir det ändå inte som du vill, du blir inte nöjd. Därför tror jag det är bättre att låta andra personer ta en kik på sidan och ge detaljerad feedback. De kan tycka att vissa färger inte passar, att storlekar på texter är för små eller liknande. Såklart även låta dem testa webbsidan så att de förstår hur man ska navigera omkring, det är något av det viktigaste. Även att de förstår innehållet, att de läser det med ett kritiskt öga. Har man fått fram det man ville? Har man förklarat produkten man marknadsför på ett säljande sätt?

<h2>Vilken är din TIL för detta kmom?</h2>
Min TIL är att man kunde använda lighthouse direkt i devtools på chrome, det visste jag inte förut så det blir ett användbart verktyg!
